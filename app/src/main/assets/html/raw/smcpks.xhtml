<!--?xml version='1.0' encoding='UTF-8'?--><!DOCTYPE html><html xml:lang="en-us" lang="en-us" xmlns="http://www.w3.org/1999/xhtml" xmlns:epub="http://www.idpf.org/2007/ops"><head>
    <link rel="stylesheet" type="text/css" href="../../css/base.css" />
<link rel="stylesheet" type="text/css" href="../../css/kotobeeInteractive.css" />
<link rel="stylesheet" type="text/css" href="../../css/global.css" />
<link rel="shortcut icon" href="../../imgs/cover.png" />

    <script type="text/javascript" src="../../js/kotobeeInteractive.js"></script>
<script type="text/javascript" src="../../js/global.js"></script>

    <title>Opsomming</title>
    

<meta charset="utf-8" />
 </head>
<body>
<div class="kInteractive container container772" data-kotobee="Tlg2SlBXFldGREdGUkpAWUpGXU5AVxdDDRoVHEpAWVVRXVALCktAREdGREpAWRsNHwdAVxcfREdGCyoKGw4aC0dXVwkAU0cZCR0VAgFRXVBfUAkAU0cECQsWAgETSlBXXxQVTVBGWg0dGQsRHTAEAUxQElBGWlVBR0pGXQAKF0FAEyIdDBsaTl1GVVNJQBcXAxoGDAoAKAAYABBAVxcfREdGSw4TCg4VDkdXVwkAU0cWDywdBwAGSlBXXwAXU1YSDgkUDQlRXVBJQBcXAhoYBx1XWV1OSlBXRhYWUkZHW0pAWUNRXVABDFZEAxkRPx0TGykbHS8KB0xJBFBGWlUGGRoRQ0dXV0FMDFBGWlUcHgMYQ0dXV0ZJAAYHBg4fDkpGXVhAVxdGDhsACQYcDh1DWFBAVxcAVjE=" style="color: rgb(51, 51, 51); width: 100%; height: auto; margin: 5px auto; clear: both; padding: 0px; border-radius: 3px; border-width: 1px; border-color: rgb(170, 170, 170); background-color: rgb(255, 255, 255);">
<div class="kbContent" style="padding: 10px;">
<table style="background-color:rgb(209,232,255); width:100%">
	<tbody>
		<tr>
			<td><span></span>

			<h2><span><span><span style="color:#000000"><span style="font-size:1.14em">Opsomming</span></span></span></span></h2>
			<span></span></td>
		</tr>
	</tbody>
</table>

<p style="margin-left: 40px;"><strong>Klassifikasie</strong></p>

<ul>
	<li style="margin-left: 80px;">Die planteryk word in vier hoof divisies verdeel: Briofiete, Pteridofiete,</li>
</ul>

<p style="margin-left: 80px;">Angiosperme en Gimnosperme</p>

<ul>
	<li style="margin-left: 80px;">Al die plante in die vier divisies is meersellig en eukarioties. Hulle het selwande van sellulose en chloroplaste vir fotosintese.</li>
	<li style="margin-left: 80px;">Kenmerke soos die tipe voortplanting, die aanwesigheid of afwesigheid van geleidingsweefsel, ware wortels ens. word gebruik om tussen die divisies te onderskei.</li>
</ul>

<p style="margin-left: 40px;"><strong>Divisie Briofiete (mosse)</strong></p>

<ul>
	<li style="margin-left: 80px;">Briofiete (mosse) word gekenmerk deur ‘n gebrek aan vaatweefsel en het nie ware wortels, stingels en blare nie.</li>
	<li style="margin-left: 80px;">Mosse toon generasiewisseling. Die gametofiet is die dominante generasie.</li>
	<li style="margin-left: 80px;">Water kan direk deur die mosblaartjies geabsorbeer word omdat daar geen kutikula op die oppervlak van mosblaartjies is nie.</li>
	<li style="margin-left: 80px;">Die spermselle van mosse is beweeglik en is van water afhanklik om die ovum te bereik vir bevrugting.</li>
</ul>

<p style="margin-left: 40px;"><strong>Divisie Pteridofiete (varings)</strong></p>

<ul>
	<li style="margin-left: 80px;">Pteridofiete (varings) is effens beter as mosse aangepas vir ‘n lewe op land. Hulle het vaatweefsel en ware wortels, stingels en blare.</li>
	<li style="margin-left: 80px;">By varings is die sporofietgenerasie dominant. Bevrugting is afhanklik van water.</li>
</ul>

<p style="margin-left: 40px;"><strong>Divisie Gimnosperme</strong></p>

<ul>
	<li style="margin-left: 80px;">Gimnosperme sluit broodbome (sikadeë), Gingko biloba, Welwitschia en dennebome in.</li>
	<li style="margin-left: 80px;">Alle gimnosperme produseer sade in keëls.</li>
	<li style="margin-left: 80px;">Dennebome word gekenmerk deur naaldvormige blare, vaatweefsel en ware wortels, stingels en blare.</li>
	<li style="margin-left: 80px;">Die sporofietgenerasie is die dominante generasie.</li>
	<li style="margin-left: 80px;">Manlike keëls vervaardig groot hoeveelhede stuifmeel wat deur die wind na die saadknoppe in die vroulike keëls gedra word.</li>
	<li style="margin-left: 80px;">Gimnosperme is goed aangepas by ‘n lewe op land.</li>
</ul>

<p style="margin-left: 40px;"><strong>Divisie Angiosperme (blomplante)</strong></p>

<ul>
	<li style="margin-left: 80px;">Die sporofietgenerasie is die dominante generasie by angiosperme. Dit bestaan uit ware wortels, stingels en blare. Xileem en floëem is onderskeidelik verantwoordelik vir die vervoer van water en die produkte van fotosintese.</li>
	<li style="margin-left: 80px;">Angiosperme produseer blomme wat verskeie aanpassings toon om te verseker dat bestuiwing plaasvind.</li>
	<li style="margin-left: 80px;">Die saadknoppe van angiosperme word deur ‘n vrugbeginsel beskerm. Na bevrugting vorm die saadknop ‘n saad en die vrugbeginselwand vorm die vrug. Die verminderde afhanklikheid van water vir voortplanting</li>
	<li style="margin-left: 80px;">Soos plante, oor tyd, in grootte toegeneem het, het hulle progressief minder afhanklik geraak van water vir hul oorlewing en vir die voltooiing van hul lewensiklusse. Beide mosse en varings is van water afhanklik om hul lewensiklusse te voltooi.</li>
	<li style="margin-left: 80px;">Gimnosperme en angiosperme is beter aangepas vir ‘n lewe op land.</li>
</ul>

<p style="margin-left: 40px;"><strong>Geslagtelike en ongeslagtelike voortplanting</strong></p>

<ul>
	<li style="margin-left: 80px;">Die voordeel van ongeslagtelike voortplanting is dat slegs een ouer benodig word. Ongeslagtelike voortplanting is vinniger, en al die nakomelinge is identies. Ongeslagtelike voortplanting is nie afhanklik van bestuiwers of verspreidingsagense nie.</li>
	<li style="margin-left: 80px;">Al die nakomelinge wat deur ongeslagtelike voortplanting voortgebring word, is geneties identies. Indien toestande ongunstig raak, sal hulle almal doodgaan. Swak eienskappe, van die ouers, sal aan al die nakomelinge oorgedra word.</li>
	<li style="margin-left: 80px;">Vinnige vermeerdering deur ongeslagtelike voortplanting kan lei tot oorbevolking.</li>
	<li style="margin-left: 80px;">Geslagtelike voortplanting bring nakomelinge voort wat geneties verskil. Dit is voordelig omdat hulle verskillende toestande kan weerstaan.</li>
	<li style="margin-left: 80px;">Boere kan organismes met gunstige eienskappe selekteer en kruisteel.</li>
	<li style="margin-left: 80px;">‘n Nadeel van geslagtelike voortplanting is dat twee ouers nodig is.</li>
	<li style="margin-left: 80px;">Plante wat geslagtelik voortplant is van bestuiwers en verspreidingsagense afhanklik vir die verspreiding van hul sade.</li>
</ul>

<p style="margin-left: 40px;"><strong>Blomme as voortplantingstrukture</strong></p>

<ul>
	<li style="margin-left: 80px;">Blomme bestaan uit vier kranse: die kelk, kroon, andresium en ginesium.</li>
	<li style="margin-left: 80px;">Die kelk bestaan uit ‘n aantal groen kelkblare. Al die blomdele is aan die blombodem vasgeheg. Die kroon bestaan uit gekleurde kroonblare om bestuiwers te lok. Die kelk en kroon staan gesamentlik as die periant bekend.</li>
	<li style="margin-left: 80px;">Die andresium is die manlike deel van die blom en bestaan uit ‘n hele aantal meeldrade.</li>
	<li style="margin-left: 80px;">Elke meeldraad bestaan uit ‘n helmdraad en ‘n tweelobbige helmknop.</li>
	<li style="margin-left: 80px;">Die vroulike deel van die blom bestaan uit vrugblare wat versmelt het om een of meer stampers te vorm. Elke stamper bestaan uit ‘n stempel, styl en vrugbeginsel. Saadknoppe word deur meiose in die vrugbeginsel gevorm.</li>
	<li style="margin-left: 80px;">Blomme bevat en beskerm die voortplantingsorgane en lok bestuiwers.</li>
</ul>

<p style="margin-left: 40px;"><strong>Bestuiwing</strong></p>

<ul>
	<li style="margin-left: 80px;">Bestuiwing is die oordrag van stuifmeel van ‘n helmknop na ‘n stempel.</li>
	<li style="margin-left: 80px;">Selfbestuiwing vind plaas tussen blomme van dieselfde plant of tussen die helmknop en stempel van dieselfde blom.</li>
	<li style="margin-left: 80px;">Kruisbestuiwing vind plaas wanneer stuifmeel van die blom van een plant na die blom van ‘n ander plant van dieselfde spesie oorgedra word.</li>
</ul>

<p style="margin-left: 40px;"><strong>Aanpassings van blomme vir bestuiwing</strong></p>

<ul style="margin-left: 40px;">
	<li style="margin-left: 40px;">Blomme wat deur insekte bestuif word, is gewoonlik groot, helderkleurig en ruik lekker. Hulle produseer nektar en hoeveelhede taai, klewerige stuifmeel.</li>
	<li style="margin-left: 40px;">Blomme wat deur voëls bestuif word, vervaardig groot hoeveelhede verdunde nektar, hulle het min of geen geur nie en is gewoonlik rooi van kleur. Die saadknoppe word beskerm.</li>
	<li style="margin-left: 40px;">Windbestuifde blomme is gewoonlik kleurloos en het geen geur nie. Die helmknoppe en helmdrade hang gewoonlik buite die blom. Groot hoeveelhede droë stuifmeel word vervaardig.</li>
</ul>

<p style="margin-left: 40px;"><strong>Die belangrikheid van sade</strong></p>

<ul style="margin-left: 80px;">
	<li>‘n Bevrugte saadknop vorm ‘n saad.</li>
	<li>Sade het óf een saadlob (monokotiel) óf twee saadlobbe (dikotiel) wat vir die ontwikkelende embrio voedsel berg.</li>
	<li>Sade word deur ‘n taai, beskermende saadhuid, wat die testa genoem word, omring.</li>
	<li>‘n Saadbank is ‘n fasiliteit wat gestig is om sade te berg van beide gesaaides (landbougewasse) en wilde gewasse om te verseker dat hulle nie uitsterf nie en om te verseker dat biodiversiteit bewaar word.</li>
</ul>

<p style="margin-left: 40px;"><strong>Sade as ‘n voedselbron</strong></p>

<ul style="margin-left: 80px;">
	<li>Voorbeelde van sade wat mense verbou en oes sluit in koffie, mielies, koring, ertjies, sojabone en rys. Sade soos bone, ertjies en sojabone word peulgewasse genoem.</li>
	<li>Endemiese sade is sade wat slegs in ‘n sekere gebied aangetref word.</li>
</ul>
</div>




</div>

<p>&#160;</p>




</body></html>
<!--?xml version='1.0' encoding='UTF-8'?--><!DOCTYPE html><html xml:lang="en-us" lang="en-us" xmlns="http://www.w3.org/1999/xhtml" xmlns:epub="http://www.idpf.org/2007/ops"><head>
    <link rel="stylesheet" type="text/css" href="../../css/base.css" />
<link rel="stylesheet" type="text/css" href="../../css/kotobeeInteractive.css" />
<link rel="stylesheet" type="text/css" href="../../css/global.css" />
<link rel="shortcut icon" href="../../imgs/cover.png" />

    <script type="text/javascript" src="../../js/kotobeeInteractive.js"></script>
<script type="text/javascript" src="../../js/global.js"></script>

    <title>Inwendige en uitwendige gaswisseling by die mens</title>
    

<meta charset="utf-8" />
 </head>
<body>
<div class="kInteractive container container199" data-kotobee="Tlg2SlBXFldGREdGUkpAWUpGXU5AVxdDDRoVHEpAWVVRXVALCktAREdGREpAWRsNHwdAVxcfREdGCyoKGw4aC0dXVwkAU0cZCR0VAgFRXVBfUAkAU0cECQsWAgETSlBXXxQVTVBGWg0dGQsRHTAEAUxQElBGWlVBR0pGXQAKF0FAEyIdDBsaTl1GVVNJQBcXAxoGDAoAKAAYABBAVxcfREdGSw4TCg4VDkdXVwkAU0cWDywdBwAGSlBXXwAXU1YSDgkUDQlRXVBJQBcXAhoYBx1XWV1OSlBXRhYWUkZHW0pAWUNRXVABDFZEAxkRPx0TGykbHS8KB0xJBFBGWlUGGRoRQ0dXV0FMDFBGWlUcHgMYQ0dXV0ZJAAYHBg4fDkpGXVhAVxdGDhsACQYcDh1FVltAVxcAVjE=" style="color: rgb(51, 51, 51); width: 100%; height: auto; margin: 5px auto; clear: both; padding: 0px; border-radius: 3px; border-width: 1px; border-color: rgb(170, 170, 170); background-color: rgb(255, 255, 255);">
<div class="kbContent" style="padding: 10px;">
<table style="background-color:rgb(233,189,213); width:100%">
	<tbody>
		<tr>
			<td><span></span>

			<h2><span><span style="font-size:1.14em"><span style="color:#000000">Inwendige en uitwendige gaswisseling by die mens</span></span></span></h2>
			<span></span></td>
		</tr>
	</tbody>
</table>

<p>Leerders moet in staat wees om die uitwendige en inwendige gaswisselingsoppervlakke te identifiseer en om die bou van die alveoli-oppervlak met betrekking tot sy funksie te bespreek.</p>

<p>Hulle moet die begrip diffusie-gradiënt by die alveoli-oppervlak verstaan en hoe dit die beweging van gasse moontlik maak.</p>

<p>Hulle moet in staat wees om die interne omgewing by die weefselbed-oppervlak te bespreek, te kan verduidelik en hoe die omgewing aan die vereistes vir die doeltreffende diffusie van gasse voldoen. Hulle moet ook in staat wees om die pigment, wat die grootste gedeelte van die suurstof in die plasma vervoer, te kan benoem, asook die vorm waarin die meeste koolstofdioksied in die plasma vervoer word, te kan benoem.</p>

<p>Gaswisseling vind plaas by twee plekke in die liggaam. By die <strong>alveoli</strong>-oppervlak (<strong>eksterne gaswisseling</strong>) en by die <strong>weefselbed</strong>-oppervlak (<strong>interne gaswisseling</strong>).</p>

<p><strong>Vervoer van respiratoriese gasse </strong></p>

<p>Suurstof word hoofsaaklik deur die rooibloedselle vervoer. Die meeste van die suurstof verbind met die hemoglobien aanwesig in die rooibloedselle (eritrosiete) om oksi-hemoglobien te vorm. Dit word deur die bloedsomloopstelsel na al die selle in die liggaam vervoer.</p>

<p>Die meeste van die CO<sub>2</sub> word in die bloedplasma in die vorm van bikarbonaat-ione vervoer.</p>

<p><strong>Gaswisseling tussen die bloed en die weefsels</strong></p>

<p>Suurstofryke bloed vanaf die hart bereik die weefselselle deur die kapillêre netwerk wat die selle omring (sien Figuur 5 in die leerderteks). Suurstof diffundeer vanuit die bloed in die omliggende selle in as gevolg van die konsentrasie-gradiënt.</p>

<p>Die selle sal ‘n hoë koolstofdioksiedkonsentrasie hê as gevolg van voortdurende selrespirasie. Hierdie koolstofdioksied beweeg vanuit die selle na die bloed en word eers na die hart en dan na die longe vervoer vanwaar dit uitgeasem word.</p>

<p>Die selle word ook omspoel met weefselvloeistof wat die nodige vogtigheid verskaf vir gaswisseling.</p>

<p>Die uitruil en vervoer van gasse word in Figuur 6 van die leerderteks vereenvoudig. Suurstof dring voortdurend die bloedstroom by die alveolêre oppervlak binne en word na die selle vervoer. Koolstofdioksied word van die selle na die alveoli vervoer vanwaar dit uit die liggaam verwyder word.</p>
</div>




</div>

<p>&#160;</p>

<p>&#160;</p>




</body></html>